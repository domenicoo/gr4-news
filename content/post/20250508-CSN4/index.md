---
title: Dalla CSN4 di Aprile
description: 
slug: CSN4-202504
date: 2025-05-08 00:00:00+0000
categories:
    - INFN
tags:
    - missions
    - Italiano
weight: 1       # You can add weight to some posts to override the default sorting (date descending)
---

Carissimi,

vi allego il riassunto delle decisioni prese alla CSN4 di Napoli, aggiornato dopo la riunione con i responsabili
nazionali dell Iniziative Specifiche di tre giorni fa.



> Nella riunione del 03/04 Aprile della CSN4 a Napoli le decisioni prese di
> maggior interesse per la nostra comunità  riguardano:
> i) Aggiornamento delle regole Becchi (RB);
> ii) Introduzione di correttivi nella gestione/assegnazione  dei fondi missione
> per portare gli avanzi complessivi della CSN4 a fine anno a percentuali
> "accettabili" (<=5%).
> 
> Per quanto riguarda il primo punto sono state modificate le RB per:
> 
> - Dottorandi.
> Dato che con la riforma del dottorato fatta nel 2023 dal governo Draghi, la
> borsa di dottorato è ora "vestita" con un finanziamento per attività di
> ricerca pari a circa il 10% della stessa per tutti i 3 anni e che l'INFN
> ha deciso di includere nelle Convenzioni con le Università questo
> finanziamento, lo stesso da parte della CSN4 risulta meno fondamentale. Pertanto
> si è deciso di finanziare i dottorandi con una quota flat per tutti i 3 anni
> pari a 0.5 gettone Becchi (GB) senza tenere in conto del controllo sulle
> pubblicazioni.
> 
> - Assegnisti (o le future figure di personale a tempo determinato).
> Considerato che queste persone sono all'inizio della carriera e
> quindi il poter viaggiare è una necessità importante, si è deciso un
> finanziamento di 1 GB per i primi due anni  senza tenere in conto del controllo
> sulle pubblicazioni, mentre in caso di terzo anno l'assegnazione di 1 GB
> terrà in conto del controllo sulle pubblicazioni.
> 
> Sono state poi modificate le assegnazioni dei fondi missioni per
> personale afferente alla CSN4 con percentuali sulle IS inferiori al 40%.
> Per persone afferenti alla CSN4 (non si applica quindi a persone
> afferenti ad altre CSN) che hanno una percentuale su una IS inferiore al 40% i
> fondi missione (in percentuale) non verranno  assegnati alla IS ma alle DOT4.
> 
> Infine per evitare la proliferazione di sigle di IS con percentuali minime
> è stato ribadito che per aprire una sigla di IS presso una sezione è
> necessario che la sigla abbia almeno 1 FTE totale, con la condizione in più
> che l'FTE provenga  solo da staff, cioè non contano per fare 1 FTE né
> dottorandi né borsisti né personale di altro ente.
> Pertanto entro fine anno, tutte le sigle con meno di 1 FTE staff devono essere
> chiuse e le persone in queste sigle si devono riallocare o presso sigle della
> stessa IS in altre sedi oppure presso DOT4.
> 
> Riguardo il secondo punto nell'anno 2024 abbiamo avuto come commissione
> un avanzo sul capitolo missioni ~235 KE pari a più del 10% dell'assegnato.
> Per l'anno 2025 abbiamo avuto, rispetto al 2024, un ulteriore incremento sul
> capitolo missioni di 200 KE. Senza una ottimizzazione delle modalità di spesa
> rischiamo un avanzo su missioni a fine 2025 superiore a quello 2024, già
> troppo consistente.
> Sono stati presi due provvedimenti per ottimizzare la spesa.
> 1) Conformemente a quanto fatto dalle altre CSN e come già fatto sotto le
> presidenze Lerda e Piccinini si è deciso di stornare gli avanzi su missioni
> dalle IS alle DOT4. La data ultima degli storni, inizialmente fissata al 15/07,
> dopo una interlocuzione con i Responsabili Nazionali delle IS, è stata spostata
> al 05/09. Pertanto entro il 05/09 i Coordinatori provvederanno agli storni
> con le Amministrazioni locali.
> 2) è stato introdotto nella assegnazione primaverile un fattore di Bonus/Malus
> cosi' funzionante: nella assegnazione di primavera ad ogni sezione viene
> sottratto l'avanzo complessivo su missioni dell'anno precedente e restituito
> l'avanzo percentuale medio su missioni dell'anno precedente. In questa maniera
> vi è un trasferimento di fondi da sezioni che non hanno capacità di
> spesa a sezioni che invece sono capaci di spendere. Va specificato che mentre
> la sottrazione sarà puntuale, cioè si terrà in
> conto della provenienza dell'avanzo, la restituzione sarà tutta su DOT4.
> Per chiarire il punto con un  esempio: assumiamo che in una sezione "virtuosa",
> cioè con una avanzo complessivo di sezione inferiore alla media, una IS
> avanzi su missione a fine anno 1000 euro (perché magari prima del 05/09 ha
> impegnato dei soldi che poi non sono stati effettivamente spesi), nella
> assegnazione di primavera dell'anno successivo verranno sottratti a questa IS
> 1000 euro mentre tutto quello dovuto alla "virtuosità" della sezione sarà
> assegnato su DOT4.
> 
> Queste sono le cose più importanti approvate nella riunione di Aprile.
> 
> Cari saluti
> Giuseppe 
> 
