---
title: Note dal CdS di Dicembre
description: 
slug: CdS-dic-2025
date: 2025-12-13 00:00:00+0000
categories:
    - Local
tags:
    - CdS
    - Italiano
    - Local life
weight: 10       # You can add weight to some posts to override the default sorting (date descending)
---

Carissimi,

il 9 dicembre 2025 si è tenuto il Consiglio di Sezione dell’INFN di Torino. Queste sono le mie note.


## Premi

I vincitori dei premi di sezione per la miglior tesi magistrale hanno presentato i loro lavori:

- Fabrizio Chinu, premio Wataghin per la fisica sperimentale
- Camilla Forgione, premio Molinari per la fisica teorica
- Federico Malnati, premio Piccotti per i rivelatori di particelle

I nostri più sentiti auguri vanno ai bravissimi vincitori, e in particolare a Camilla, che ha lavorato sotto la supervisione del nostro Paolo Torrielli e che ora è dottoranda a Monaco.

## Prossimi appuntamenti

I prossimi CdS si terranno nelle seguenti date:

- 08/01/2026 (backup 16/01/2026)
- 09/02/2026 (backup 13/02/2026)
- 09/03/2026 (backup 13/03/2026)
- 27/03/2026 (backup 30/03/2026)
- 11/05/2026 (backup 15/05/2026)
- 08/06/2026 (backup 12/06/2026)

Tutti gli incontri si svolgeranno alle 9:30 in Wataghin.

## Dal Ministero

Si avvicina la fine dell’anno e, con essa, la legge di bilancio. Come di consueto, sapremo solo alla mezzanotte del 31 dicembre quale sarà l’esito finale, ma al momento sembra che il FOE (Fondo Ordinario per gli Enti e le Istituzioni di ricerca) resterà invariato.

Attenzione però: lo scorso anno il FOE era stato inizialmente ridotto e solo successivamente il Ministero aveva aggiunto fondi extra per riportarlo ai livelli del 2024. In pratica, quindi, l’attuale situazione corrisponde a una riduzione, a meno di un nuovo intervento ministeriale.

Ci sono possibili criticità per le assunzioni PNRR legate al blocco del turnover. Esiste persino il rischio di problemi nelle prese di servizio dei vincitori dell’ultimo “concorsone”.
Detto questo, la situazione dell’INFN è relativamente meno problematica, poiché le spese di personale sono contenute. Resta comunque un tema da monitorare con attenzione.

## Concorsi

Si sono conclusi i due concorsoni.

- Teorici: tutto si è svolto regolarmente. Ricordo che uno dei vincitori (su 10) ha scelto Torino come sede. Se tutto procederà come previsto, Ivano Basile entrerà in servizio da noi a partire dal 1° luglio.
Ci lascia invece Nicolò Petri, che ha scelto di tornare a Milano nonostante i nostri incoraggiamenti a restare. Vabbè.

- Sperimentali: la situazione è stata molto diversa. Su 40 posizioni, solo una è stata assegnata a Torino. C’è un diffuso malcontento per le assegnazioni delle sedi, che risultano fortemente concentrate su alcune sezioni non particolarmente grandi.
È in corso una discussione all’interno del Direttorato e della Giunta su come migliorare le modalità di assegnazione. A breve verrà nominato un gruppo di lavoro sul tema. Vi terremo aggiornati.

Per il 2026 sono attesi:

- concorso per dirigenti di ricerca (25 posizioni)
- concorso per dirigenti tecnologi (25 posizioni)
- concorso per primi ricercatori
- concorso per primi tecnologi
- un ulteriore concorso per ricercatori

Le date non sono ancora state definite.

## Portale in vacanza

Come sempre il portale missioni sarà chiuso tra il 19 dicembre e il 10 gennaio.
Non è possibile aprire nel 2025 missioni da effettuare nel 2026.
Se avete qualcosa di urgente e non potete aspettare il 10 gennaio, per cortesia seguite la procedura spiegata in §4.6 del manuale https://l.infn.it/gr4-to-manual



Per qualsiasi chiarimento non esitate a scrivermi.
Come sempre, tutte le slides e i documenti del CdS sono disponibili all’indirizzo:

https://l.infn.it/cds-to

A presto!
Domenico
