---
title: Note dalla CSN4 di Settembre
description: 
slug: CSN4-25-09
date: 2025-09-24 00:00:00+0000
categories:
    - INFN
tags:
    - Italiano
    - INFN
weight: 10       # You can add weight to some posts to override the default sorting (date descending)
---



Carissimi,

il 23 e 24 settembre si è riunita la CSN4 al GGI. Queste sono le mie note


## Ricordo di Carlo Maria Becchi

La riunione si è aperta con un ricordo di **Carlo Maria Becchi** da parte di Riccardo Torre (GE), uno dei suoi ultimi studenti.
Riccardo ha sottolineato il contributo fondamentale di Becchi alla fisica teorica (per chi non lo sapesse, la *B* di **BRST**), la sua passione per la didattica e il suo lavoro come presidente della CSN4 (i famosi "FTE Becchi").

## Dalla giunta

Intervento di Ciuchini, incentrato sulle difficoltà legate alle figure di preruolo.
Attualmente ci sono 4-5 figure praticamente equivalenti, e la questione delle tutele per i giovani ricercatori e dei costi per l’ente resta confusa. Dopo mesi di discussioni tra Università e Istituti di ricerca, sembra che una circolare INPS abbia riportato tutto in alto mare.  
Il disciplinare dovrebbe andare in approvazione al prossimo direttivo, si spera con chiarezza definitiva. Questo punto è importante anche per le **borse per stranieri** (vedi sotto).

* Fine del periodo di “vacche grasse”: niente più avanzi, anzi c'è addirittura una proiezione di **disavanzo** di \~10M€ per il 2027.
* **Concorsone**: procede bene (pettegolezzo: i curricula saranno giudicati nella prima metà di ottobre). La commissione lavora bene, senza i problemi che ha invece il concorso per sperimentali.
* Discussione su IA: per ora l’INFN resta soprattutto un **“power user”**, senza un vero investimento in ricerca.

## Dal presidente

### Premi

* **Fubini**  
  Torino ha fatto bene:
  * **Antonio Smecca** vincitore  
  * **Luca Orosa** menzione speciale  
    Antonio ha presentato la tesi *Inclusive Semileptonic Decays of Heavy Mesons and other challenging problems in Lattice QCD*.  
  Altri vincitori:
  * Roberta Calabrese (Napoli) – *Physics beyond the Standard Model and primordial black holes*
  * Claudio Toni (Roma 1) – *The bearable lightness of new physics*  
    Tutte presentazioni di altissimo livello: ottime prospettive per i nostri giovani colleghi.

* **Baldo Ceolin**  
  Torino ancora protagonista con 2 vincitrici su 10: **Maddalena Ferragatta** e **Camilla Forgione**.
  La premiazione sarà al GGI il **4 novembre**.

### Riorganizzazione delle iniziative?

Abbiamo 37 iniziative specifiche: forse troppe, rischio di frammentazione.  
A giugno 2026 andranno ripresentate: potrebbe essere un’occasione per riorganizzare.
Linee guida previste entro fine 2025, con discussione in CSN4 ad aprile 2026.


## Borse per stranieri

Situazione complicata per via di un buco legislativo.  
Nonostante ciò, si spera di confermare le solite 15 borse e di pubblicare i bandi entro novembre.

In questo caso la ripartizione sarà:

| Linea | 1 | 2 | 3 | 4 | 5 | 6 |
| ----- | - | - | - | - | - | - |
| Borse | 4 | 4 | 2 | 1 | 3 | 1 |

## Soldi

* Budget CSN4 invariato: **4M€**
* Ma attenzione: il 10% dei fondi di missione (\~250k€) resta congelato, da capire se sarà disponibile nel 2026.  
Ne segue che il valore 1 FTE Becchi viene ridotto a **1800€** (speriamo torni a 2k€ con lo scongelamento).

## Scuole e Workshop

* 36 richieste speciali, quasi tutte finanziate integralmente.
* Raccomandazioni per il futuro:
  * essere precisi nelle richieste
  * ricordare che il contributo CSN4 deve essere < 50% del budget totale.
* Torino: tutte le richieste approvate *as is*.


Trovate le slide delle presentazioni alla pagina di indico https://agenda.infn.it/event/48129.

Per qualsiasi chiarimento non esitate a scrivermi.  

A presto!  
Domenico

