---
title: Note dal CdS di Novembre
description: 
slug: CdS-nov-2025
date: 2025-11-10 00:00:00+0000
categories:
    - Local
tags:
    - CdS
    - Italiano
    - Local life
weight: 10       # You can add weight to some posts to override the default sorting (date descending)
---

Carissimi,

il 10 novembre 2025 si è tenuto il Consiglio di Sezione dell’INFN di Torino. Queste sono le mie note.

# In memoria di Michele Arneodo
Il CdS si è aperto con una commemorazione di Michele Arneodo che, ricordiamo, ci ha lasciati prematuramente questa estate.

# Dal direttivo

- sono partite le borse postdoc per teorici e sperimentali. Al nostro gruppo 4 andrà una borsa, assegnata alla IS SIM.

- Approvati (finalmente) i disciplinari per gli incarichi di ricerca (che sostituiscono gli AdR) e per gli incarichi postdoc. Tutto fermo per i contratti di ricerca, per i quali si attende la risposta ad un interpello all'INPS

- Concluso l'iter del concorsone per i teorici. Ivano Basile è uno dei vincitori ed è intenzionato a venire da noi. Ne siamo contentissimi. Benvenuto Ivano!

- Tre contratti a tempo indeterminato (stabilizzazioni PNRR) sono stati assegnati a Torino. Uno per il calcolo scientifico, uno per la microelettronica, uno per quantum.

- La legge di stabilità porterà tagli importanti al MUR. Per il momento il FOE non dovrebbe esserne toccato.

- In studio un nuovo fondo del MUR per progetti di ricerca. L'idea è di avere un sistema di call periodico a budget definito per PRIN, FIS e simili. Vedremo come andrà

- In partenza la gara per un nuovo contratto di polizza sanitaria, dopo che le poste avevano rescisso il contratto precedente (non siamo un cliente conveniente).

- Nuovo direttorato del TIFPA. Il nostro Angelo Rivetti è al momento l'unico candidato al posto di direttore. Un grandissimo in bocca al lupo per la nuova avventura!

- Buone notizie sul fronte onde gravitazionali. Dalla Sassonia arriva un progetto di rivelatore a doppia L in cooperazione con quello in Sardegna (in concorrenza con il progetto Olandese). A questo punto la scelta di geometria e sito dovrebbe avvenire nella metà del 2026.

- Provvedimento organizzativo. Siamo vicini alla sottomissione della nostra proposta al gruppo di lavoro del direttorato. Se tutto va come deve, il provvedimento organizzativo potrebbe essere approvato a Dicembre ed entrare in vigore da Gennaio.

- Situazione ancora poco chiara per l'inizio dei lavori all'edificio vecchio. Si parla di fine 2026. Nel frattempo Chimica dovrebbe trasferirsi a Grugliasco e parte dell'INFN (tra cui la segreteria) spostarsi almeno provvisoriamente nell'edificio rimasto vuoto. L'operazione non è delle più semplici per motivi logistici e tutto resta ancora da definire. Non essendo stata fatta la gara non c'è ancora un progetto esecutivo con i dettagli.

# Dal centro di calcolo
Stefano Bagnasco ci ha rapidamente raccontato dalla situazione al Centro di Calcolo

- la VPN è ancora inaccessibile perché mancano gli aggiornamenti al sistema operativo. La ditta con cui abbiamo il contratto continua a non rispondere.

- Stiamo utilizzando un sistema di posta provvisorio. Al momento non sappiamo quando passeremo ad una configurazione definitiva. Manca ancora la "lista della spesa" dal CNAF e -- una volta che avremo tutto -- ci vorrà qualche settimana per la transizione.

- Il server di posta di Torino è di nuovo su ed è possibile accedere solo in lettura alle vecchie email. Il consiglio è di cercare di recuperare tutto il possibile via IMAP con la vecchia configurazione. Evitate però di caricare tutte le vecchie mail sul sistema di posta provvisorio. Quando passeremo al sistema definitivo sarà poi possibile rimettere tutti i pezzi insieme.

- in questo momento il server `artaban.to.infn.it` è *rotto*. Usare `zoroastro.to.infn.it` per accedere dall'esterno.

# Dalla segreteria di direzione

- nella confusione del disastro al server di posta potrebbe essersi persa qualche comunicazione. Scrivete ancora a Rosella se temete che qualche messaggio non sia stato recapitato e state aspettando una risposta.

- ricordate di usufruire delle ferie per festività abolite entro la fine di dicembre.

- nuovo disciplinare per il lavoro a distanza. Per i ricercatori è stato definito il "lavoro decentrato", cioè prestato presso una sezione diversa dalla propria. Contattate Rosella per i dettagli.

# Dalla segreteria amministrativa

- nuova procedura per i collaudi. Abbiamo un nuovo sistema digitale che introduce una serie di procedure piuttosto complicate. Simona Bortot ci ha spiegato che anche se non sembra adatto per le necessità della sezione Torino (che è relativamente piccola per queste cose), tutte le nuove complicazioni hanno un loro perchè nel caso dei laboratori. La buona notizia è che Matteo (Fea Sbaraglio) cercherà di semplificarci la vita e sarà in pratica necessario confermare che il materiale acquistato è funzionante con una semplice email.

- forse si parte davvero con Amazon. Non è purtroppo da considerarsi come una resurrezione delle compiante piccole spese, ma sarà da utilizzare solo in casi di estrema urgenza (da giustificare). Poi comunque la procedura è complicata e ci si aspetta di dover attendere comunque un paio di settimane tra la richiesta e l'effettivo acquisto

- missioni. Ci sono state ricordate le regole per le ricevute da presentare per il rimborso dalle missioni. ⚠️ Fate attenzione a booking! Assicuratevi che la struttura rilasci una ricevuta (devono farlo per contratto se indicate "viaggio per lavoro"). Apparentemente air b&b funziona meglio da questo punto di vista.
  ⚠️ Per coloro che sono in regime di rientro dei cervelli, per cortesia ricordatevi di indicarlo nei commenti quando aprite la missione (qualcosa del tipo *regime fiscale agevolato, IRPEF solo sul 10% del reddito*).

Per qualsiasi chiarimento non esitate a scrivermi.
Come sempre, tutte le slides e i documenti del CdS sono disponibili all’indirizzo:

https://l.infn.it/cds-to

A presto!
Domenico
