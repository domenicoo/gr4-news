---
title: Note dal CdS di Gennaio
description: 
slug: CdS-gen-2026
date: 2026-01-09 00:00:00+0000
categories:
    - Local
tags:
    - CdS
    - Italiano
    - Local life
weight: 10       # You can add weight to some posts to override the default sorting (date descending)
---

Carissimi,

l'8 gennaio 2026 si è tenuto il Consiglio di Sezione dell’INFN di Torino. Queste sono le mie note.

## Comunicazioni del Direttore

Sono stati pubblicati il nuovo piano di risposta agli incidenti informatici e il disciplinare per l'uso delle risorse IT. Siete tutti invitati a consultarli per restare aggiornati sulle procedure.

**Premi e Concorsi.** Annunciati due nuovi premi nazionali per tesi magistrali sugli acceleratori di particelle, uno teorico e uno sperimentale, seguiranno dettagli.

**Personale e Strategie di Sezione.** Luca Tabasso è stato assunto a tempo indeterminato presso il centro di calcolo. Sono anche in arrivo nuovi fondi ministeriali per le stabilizzazioni post-PNRR. Ne è seguita una discussione sulle scelte strategiche della nostra sezione e dell'ente in generale. In particolare, ci si è confrontati sulla necessità di assumere tecnici o tecnologi e sulla differenza di vedute tra giunta e direttorato riguardo alla pianificazione su scala locale o nazionale.

## Progetti LLM (Intelligenza Artificiale)

Negli ultimi mesi alcune sezioni hanno avviato dei progetti pilota per valutare se e come i modelli linguistici (LLM) possano supportare le nostre attività. La commissione calcolo ha iniziato una ricognizione per mappare gli interessati (come anticipato nella mail di dicembre), approfittando delle condizioni economiche vantaggiose ottenute dalla CRUI per ChatGPT.

**Protezione dei dati.** Al momento il punto principale da risolvere riguarda la protezione dei dati, specialmente quelli sensibili. Vi ricordo che le licenze individuali, sia gratuite che a pagamento, in genere non offrono garanzie di riservatezza. Il rischio di responsabilità penale per la condivisione di dati sensibili è reale.

**Formazione.** È prevista per il futuro una formazione specifica. Nel frattempo, potete iniziare a seguire quelli su Syllabus, Coursera o Viva Learning che trovate nell'[allegato](corsi-IA.pdf).

## Gestione Posta Elettronica
Siamo finalmente riusciti ad acquistare le licenze necessarie per il nuovo server di posta. Ora dobbiamo solo aspettare la riunione dei responsabili per capire quando verrà montato il tutto.

**Riguardo ai dati** È possibile, se non probabile, che i recenti problemi tecnici locali abbiano causato delle perdite di dati. Al momento abbiamo un backup aggiornato a settembre, sperando in quella data fosse tutto in ordine. Sì, mi rendo conto di quello che sto dicendo: purtroppo la situazione dei dati è questa.

## Missioni e Portale
Il portale è di nuovo attivo. Se dovete ancora partire, per favore inserite la missione sul portale anche se avevate già ricevuto l'ok via mail. Serve a non sommergere di lavoro la segreteria, che ha già tanto da fare.

## Spazi
G.Della Casa ha presentato la situazione del laboratorio di elettronica. C'è tanta preoccupazione per quello che succederà quando cominceranno i lavori di ristrutturazione attesi per l'autunno 2026. Al momento non c'è niente di sicuro ma vi terremo aggiornati.

Per qualsiasi chiarimento non esitate a scrivermi.  
Come sempre, tutte le slides e i documenti del CdS sono disponibili all’indirizzo:

https://l.infn.it/cds-to

A presto!  
Domenico
