---
title: Note dal CdS di Settembre
description: 
slug: CdS-sep-2025
date: 2025-09-15 00:00:00+0000
categories:
    - Local
tags:
    - CdS
    - Italiano
    - Local life
weight: 1       # You can add weight to some posts to override the default sorting (date descending)
---

Carissimi,

il 15 settembre 2025 si è tenuto il Consiglio di Sezione dell’INFN di Torino. Queste sono le mie note

# Comunicazioni del Direttore

* È stato eletto il nuovo Vice Presidente: il Prof. Diego Bettoni subentra al Prof. Pallavicini.  

* Sono stati pubblicati i bandi per una serie di concorsi e premi:  
  - *Più donne nella Fisica*: 25 borse per studentesse iscritte al primo anno della laurea magistrale.  
  - Premio Nazionale *Milla Baldo Ceolin* dedicato a *Women in Theoretical Physics*.  
  - Premio Nazionale *La Fisica delle particelle elementari e la meccanica quantistica: un incontro tra Arte e Scienza*.  
  - Premi Nazionali 2025 per le migliori tesi di dottorato: *Sergio Fubini*, *Marcello Conversi*, *Bruno Rossi*, *Claudio Villi*, *Francesco Resmini*, *Raffaele Tripiccione*.  

* È iniziata la procedura selettiva per soli titoli per l’attribuzione della prima, seconda, terza e quarta progressione economica.  

* Da circa un anno è attivo un gruppo di lavoro ministeriale per la semplificazione dell’organizzazione delle università. Sono attese due novità rilevanti: l’abolizione dell’abilitazione scientifica nazionale e la riforma del CUN.  

* È stato approvato il decreto per il preruolo, come annunciato a luglio. Sono previste due nuove figure:  
  - **Incarico di Ricerca**: richiede la laurea (conseguita da non più di sei anni), ha durata massima di tre anni e prevede la presenza di un tutor.  
  - **Incarico Postdoc**: richiede un PhD o titolo equivalente, dura al massimo tre anni, è compatibile con attività didattiche e non prevede tutor, in quanto figura autonoma.  
  
  Restiamo in attesa dei decreti attuativi per la definizione dei parametri stipendiali minimi, attesi entro la fine di settembre.  

* **CERN**: situazione ancora tesa tra il Direttore Generale e il Governo italiano dopo la nomina del Direttorato (nel quale, ricordiamo, l’Italia non è rappresentata). Ci si augura un riequilibrio nella scelta dei capi servizio.  

* **Onde gravitazionali**: la situazione rimane complessa, soprattutto per la mancanza di finanziamenti statunitensi. LIGO, VIRGO e KAGRA saranno fusi in un unico esperimento per ottimizzare la gestione.  


# Centro di Calcolo

Stefano Bagnasco ha presentato le attività del Centro di Calcolo, sia per i servizi sia per la parte scientifica, illustrando i progetti a cui il nostro CdC partecipa come TIER2.  
È stata inoltre discussa la situazione del ri-cablaggio dell’Istituto, completato da UniTO, e quella del sistema di posta. Non disponiamo ancora di una roadmap per il trasferimento al CINECA, ma contiamo di averla al più presto.  


# Piccole spese

Ripartono le piccole spese, con una nuova procedura meno automatizzata e, temo, meno efficiente rispetto al passato. Se siete interessati, contattatemi direttamente.  


# Lavoro agile

Si è svolta un’ampia discussione sull’applicazione del lavoro agile in sezione per i livelli IV-VIII. È emerso che l’INFN non ha una linea univoca: l’interpretazione è in gran parte lasciata ai singoli direttori.  


Per qualsiasi chiarimento non esitate a scrivermi.  
Come sempre, tutte le slides e i documenti del CdS sono disponibili all’indirizzo:  

https://l.infn.it/cds-to  

A presto!  
Domenico

