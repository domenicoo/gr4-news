---
title: Note dal CdS di Febbraio
description: 
slug: CdS-feb-2026
date: 2026-02-15 00:00:00+0000
categories:
    - Local
tags:
    - CdS
    - Italiano
    - Local life
weight: 10       # You can add weight to some posts to override the default sorting (date descending)
---

Carissimi,

il 13 febbraio 2026 si è tenuto il Consiglio di Sezione dell’INFN di Torino. Queste sono le mie note.

# Note dal CD

- Dovrebbe essere pubblicato a breve il bando per *summer students* in collaborazione con il U.S. Department of Energy (DOE) e la National Science Foundation (NSF).
- È uscito il bando per 80 posti per l’*INFN Summer Camp*: attività di outreach rivolta agli studenti delle scuole superiori.
- Dopo una lunga gestazione è stato finalmente approvato il nuovo disciplinare organizzativo, con alcune modifiche estetiche rispetto alla versione che avevamo elaborato (il nuovo servizio sarà di tecnologie *avanzate*).
- Approvato anche il nuovo disciplinare per la tutela della sicurezza. Ci stiamo organizzando per una presentazione in sezione.
- Il Ministero dell'Università e della Ricerca (MUR) ha approvato il piano straordinario per le assunzioni post Piano Nazionale di Ripresa e Resilienza (PNRR). La misura ci riguarda direttamente: in sezione sono 6 le persone interessate.
- È in corso una discussione sugli incentivi alla partecipazione ai bandi European Research Council (ERC), con l’ipotesi di introdurre anche incentivi stipendiali.
- Nei prossimi due o tre anni sono previsti circa 120 pensionamenti. Per mantenere l’equilibrio verranno banditi diversi concorsi:
  - in uscita un bando per 25 dirigenti di ricerca;
  - a marzo dovrebbe aprire un bando per 30 primi ricercatori;
  - entro la fine dell’attuale presidenza (due anni) saranno banditi due concorsi da 30 ricercatori ciascuno;
  - con ogni probabilità, all’inizio della nuova presidenza ci saranno altri due concorsi da 30 ricercatori ciascuno.  
  È in corso una riflessione sulle modalità dei concorsi per ricercatore, anche alla luce delle difficoltà emerse nell’ultimo concorso per sperimentali.
- La gara per una nuova polizza sanitaria è andata deserta. Sarà necessario rivedere il capitolato e pubblicare rapidamente una nuova gara per evitare soluzioni di continuità.

# Un altro grant giovani a Torino

Greta Andrini, vincitrice del Grant Giovani CSN5, ha presentato il suo lavoro sulle *single photon sources*. Congratulazioni!

# Vita di sezione

Ampia discussione sulle differenze nei livelli stipendiali tra tecnici e amministrativi.

Forse si sblocca qualcosa sul fronte del server di posta: si è tenuta una riunione per avviare la preparazione di un piano di migrazione verso il server definitivo.  
Trovate i dettagli al [link](https://www.rodoni.ch/KAFKA/processo.html).


# Dall’amministrazione

- Il passaggio alla gestione economico-patrimoniale si sta rivelando sempre più complesso, con un notevole carico di lavoro aggiuntivo per l’amministrazione e inevitabili ricadute sull’attività di supporto alla ricerca.

- Il ruolo del RUP diventa sempre più articolato, richiedendo competenze sia tecniche sia giuridiche: di fatto sarà necessario personale dedicato che vi si occupi per la maggior parte del tempo.

- È ora attivo un accordo quadro con una ditta che si occupa di organizzazione di eventi. Il costo non è percentuale ma dipende dal servizio richiesto (ordine di grandezza: 1500€ per un incontro di 50 persone a Barolo). Non vi è obbligo di utilizzo, ma — come sempre — contattate Danila in caso di eventi da organizzare.

- Diventa inoltre sempre più complesso il pagamento delle fee per eventi in Italia (la ricevuta deve essere sempre intestata alla sezione, con split payment se in Italia; trovate tutto nel manuale, sezione 4.5). In caso di eventi con più partecipanti della sezione, i responsabili di IS dovranno compilare una lista da inviare in segreteria per effettuare un pagamento unico. Per i dettagli, contattate l’amministrazione.

- Rosella ha infine ricordato le modalità per attivare l’assistenza all’estero in caso di qualsiasi incidente (dalla perdita del bagaglio agli infortuni). Le informazioni sono disponibili nel manuale, sezione 4.3.

Per qualsiasi chiarimento non esitate a scrivermi.  
Come sempre, tutte le slides e i documenti del CdS sono disponibili all’indirizzo:

https://l.infn.it/cds-to

A presto!  
Domenico
